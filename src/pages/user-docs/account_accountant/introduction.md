# Kirish

Odoo Invoicing — mustaqil ilova bo‘lib, u hisob-fakturalar yaratish, ularni mijozlarga yuborish va to‘lovlarni
boshqarish uchun mo‘ljallangan. Shuningdek, u yetkazib beruvchilarning hisob-fakturalari bilan ishlash jarayonlarini ham
qo‘llab-quvvatlaydi.
Accounting ilovasi esa — to‘liq buxgalteriya yechimi bo‘lib, yuqoridagi amallarni bajarish imkoniyatidan tashqari,
standart moliyaviy hisobotlar, bank hisoblarini moslashtirish (rekonsilyatsiya), byudjetlarni rejalashtirish, aktivlarni
boshqarish va boshqa qo‘shimcha funksiyalarni ham taqdim etadi.

## Ikki tomonlama buxgalteriya hisobi

Odoo barcha buxgalteriya operatsiyalari (masalan, mijoz hisob-fakturalari, yetkazib beruvchi hisob-fakturalari, savdo
nuqtasi buyurtmalari, xarajatlar, inventarizatsiya qiymatlari va boshqalar) uchun zarur bo‘lgan barcha jurnal
yozuvlarini avtomatik ravishda yaratadi.

Odoo ikki tomonlama buxgalteriya hisobi tizimidan foydalanadi, bunda har bir yozuv boshqa hisobda unga mos va
qarama-qarshi yozuvga ega bo‘lishi kerak: bitta hisob debet qilinadi, ikkinchisi esa kredit qilinadi. Bu barcha
operatsiyalarning aniq va izchil qayd etilishini hamda hisoblar doimo muvozanatda bo‘lishini ta’minlaydi.

## Hisoblash va naqd pul usuli

Odoo’da ham hisoblash (accrual), ham naqd pul (cash) usuli bo‘yicha buxgalteriya hisobi qo‘llab-quvvatlanadi. Bu daromad
va xarajatlarni yoki operatsiya sodir bo‘lgan paytda (hisoblash usuli), yoki to‘lov amalga oshirilgan yoki qabul
qilingan paytda (naqd pul usuli) bo‘yicha hisobot qilish imkonini beradi.
